# ده‌رباره‌ی ئه‌م كتێبه‌

ماوەیەکی زۆری پێ چوو کە بە جوانی لە گیت تێ بگەم. کە زیاتر و زیاتر گیت بە کار ئەهێنم لەو جێگایەی ئیشی لێ ئەکەم، وا هاتۆتە پێشەوە کە هەوڵ بدەم بە خەڵک بڵێم کە چیە وە بۆچی دوبارە و چەنبارە بە کاری ئەهێنینەوە، ڕاستیەکەی ئەوەی کەوا گیت فێربوونی سەختە، بە بەراورد بە سیستەمەکانی دیکە. چەنجار دیومە کەوا پرۆگرامکاران زۆر گیتیان بە دڵ بوە دوای ئەوەی کە لێی تێگەشتوون، بەڵام گەیشتن بەو خاڵە زۆرجار پڕ سەختیە بەڕاستی.

ئەم کتێبە ئەو پرۆگرامکارە ئەکاتە ئامانج کەوا حەزی لە سەبڤێرژن نیە، یان پێرفۆرس وە یان هەر جۆرە سیستمێکی تری پاراستنی وەشان (Software Version Control) کە خۆیان بەکاری ئەهێنن وە شتێکیان دەربارەی گیت بیستوە بەڵام نازانن لەکوێوە دەست پێ بکەن یان بیانەوێ بزانن بۆچی ئەوەندە چاکە. ئامانجی ئەوەیە کە گیت بە سادەترین، تێرو تەسەلترین، وە ڕەوانترین شێوە بخاتە ڕوو. ئامانجی من  ئەوەیە کە یارمەتیت بدەم تێ بگەی لە ناوەڕۆکی گیت وە هەروەها بەکارهێنانی لە ئاستێکی سەرەکیدا دوای ئەوەی کتێبەتەکەت تەواو کرد.

بۆ ئەوەی بتوانم ئەمە بکەم، کتێبەکە بەوە دەست پێ ئەکەم (دوای پێشەکی) بە بەشێک لەسەر ئەوەی کە گیت چی ئەکات، نەک چۆن بەکاری بهێنیت. من خۆم لە گیت تێ نەگەشتبوم وە زۆر گرفتیشم هەبوو لەگەڵی تا ئەوکاتەی کە تێ گەشتم کە چیە وە لە ئاستێکی نزمدا چی ئەکات، نەک بەوەی تەنها بزانم کە سیستمێکی جیاوازە لە سیستمێکی تری غەریبی وەک سەبڤێرژن SVN.

