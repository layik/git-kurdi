# مێژوویه‌كی كورتی گیت



پرۆژەی گیت لە لایەن لینوس تۆڤاڵدس (پرۆگرامکاری فینلەندی و دروستکەری لینوکس کێنەڵ) کاتێک کە توانی یەکەم بیرۆکەی پێویستی سیستمێکی پاراستنی وەشان کە خێرابێت، کارا بێت وە تا بڵێی دابەشکراو بێت بۆ ئەوەی بتوانێ کاری بەرهەم هێنانی لینوکس کێرنەڵی پێ بکات.

تیمی کێنەڵ، لە ساڵی ۲٠٠۲ دا لە سیستمێکی ئیمەیڵی پیناویەوە چوبونە سەر سیستمێکی خاوەندار بە ناوی BitKeeper. ئەوە لە مانگی چواری ۲٠٠۵ دا کۆتایی هات، کاتێک  BitMover وەستا لەوە دابینکردنی وەشانە خۆڕایی و چاوگ کراوەکەی بۆ کۆمەڵگای چاوگ کراوە (open source community) چونکە هەستیان کردبوو کە هەندێک کەس هەستابوون بە پێچەوانە ئەندازەکردنی کارەکەی ئەوان کە بۆخۆی پێشێلکاری مافەکەیان بوو.

لەبەر ئەوەی لینوس، بۆ خۆی (تا ئێستاش) ڕقێکی دڵسۆزانەی لە هەموو جۆرە سیستمێکی ڕاگرتنی کۆد هەیە، بڕیاری دا بۆ خۆی دانەیەک بۆ خۆی بنوسێت. لەبەر ئەوە، لە مانگی چواری ۲٠٠۵دا گیت لە دایک بوو. دوای چەن مانگێک، لە مانگی تەمموزدا کاری چاککردنەوە (صیانە) ی پرۆژەکە درا بە جونیۆ هامانۆ (http://www.linkedin.com/in/gitster[2](#ftn2)) کە تا ئێستاش بەرپرسی چاککردنە لە گیت.

>   “من کەسێکی خۆپەرستی خوێڕیم، هەموو پرۆژەکانم بە ناوی خۆمەوە ناو ئەنێم. یەکەمجار لینوکس ئێستاش گیت (گێل)” - لینوس تۆڤاڵدس

گیت بە وە دەستی پێ کرد کۆمەڵیک دەستەواژە و فەرمانی ئاست نزمی جیاواز و پێکەوە گرێدراو بن لە شێڵ و سکریپتی پێرڵ. بەم دواییە (لە دوای وەشانی ۱.٠) زۆربەی زۆری دەستەواژەکان بە زمانی سی دوبارە نوسراونەتەوە (کە پێیان دەڵێن تیادروستکراو) کە وا ئەکات گواستنەوە و خێرایی زۆتربێت.

هەرچەنە لەسەرەتادا تەنها بۆ کێنەڵی لینوکس بەکار ئەهات، پرۆژەی گیت بە خێرایی بڵاو بوەوە، وە بوو بە سەرچاوەی بەڕێوەبردنی ژمارەیەکی تر لە پرۆژەکانی لینوکس، وەک: X.org, Mesa3D, Wine, Fedora و Samba

بەم دواییە دەرچۆتە دەرەوەی دنیای لینوکس، بۆئەوەی پرۆژەی تری پێ بەڕێوە ببرێت وەک Rubinius و Merb و Ruby on Rails  و هتد، وە زۆر پرۆژەی تری سەرچاوە کراوە. (گرنگترینیان بەم زوانە لە Xcode وەشانی ٤ی ئەپڵدا ئەبێتە بەشێک لە ئامرازەکە 1)